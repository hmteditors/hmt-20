<?xml version="1.0" encoding="UTF-8"?>
<?xml-stylesheet type="text/css" href="../css/tei-scholia.css"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
schematypens="http://purl.oclc.org/dsdl/schematron"?>
<!DOCTYPE TEI PUBLIC "-//TEI P5//DTD Main Document Type//EN" "http://www.tei-c.org/release/xml/tei/custom/schema/dtd/tei_all.dtd">


<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iliad</title>
        <editor>YOUR NAME HERE</editor>

      </titleStmt>
      <publicationStmt>
        <p>Unpublished edition of the Venetus A manuscript for the Homer Multitext project</p>
      </publicationStmt>
      <sourceDesc>
        <p>Edited directly from photography of the manuscript</p>
      </sourceDesc>
    </fileDesc>
  </teiHeader>
  <text>
    <body>
      <div
            n="20">
            <l
               n="1">Ὣς οἳ μὲν παρὰ νηυσὶ κορωνίσι θωρήσσοντο </l>
            <l
               n="2">ἀμφὶ σὲ Πηλέος υἱὲ μάχης ἀκόρητον Ἀχαιοί, </l>
            <l
               n="3">Τρῶες δ' αὖθ' ἑτέρωθεν ἐπὶ θρωσμῷ πεδίοιο: </l>
            <l
               n="4"> Ζεὺς δὲ Θέμιστα κέλευσε θεοὺς ἀγορὴν δὲ καλέσσαι </l>
            <l
               n="5"> κρατὸς ἀπ' Οὐλύμποιο πολυπτύχου: ἣ δ' ἄρα πάντῃ </l>
            <l
               n="6">φοιτήσασα κέλευσε Διὸς πρὸς δῶμα νέεσθαι. </l>
            <l
               n="7"> οὔτέ τις οὖν ποταμῶν ἀπέην νόσφ' Ὠκεανοῖο, </l>
            <l
               n="8">οὔτ' ἄρα νυμφάων αἵ τ' ἄλσεα καλὰ νέμονται </l>
            <l
               n="9">καὶ πηγὰς ποταμῶν καὶ πίσεα ποιήεντα. </l>
            <l
               n="10">ἐλθόντες δ' ἐς δῶμα Διὸς νεφεληγερέταο </l>
            <l
               n="11"> ξεστῇς αἰθούσῃσιν ἐνίζανον, ἃς Διὶ πατρὶ </l>
            <l
               n="12">Ἥφαιστος ποίησεν ἰδυίῃσι πραπίδεσσιν. </l>
            <l
               n="13"> Ὣς οἳ μὲν Διὸς ἔνδον ἀγηγέρατ': οὐδ' ἐνοσίχθων </l>
            <l
               n="14">νηκούστησε θεᾶς, ἀλλ' ἐξ ἁλὸς ἦλθε μετ' αὐτούς, </l>
            <l
               n="15">ἷζε δ' ἄρ' ἐν μέσσοισι, Διὸς δ' ἐξείρετο βουλήν: </l>
            <l
               n="16">τίπτ' αὖτ' ἀργικέραυνε θεοὺς ἀγορὴν δὲ κάλεσσας; </l>
            <l
               n="17">ἦ τι περὶ Τρώων καὶ Ἀχαιῶν μερμηρίζεις; </l>
            <l
               n="18">τῶν γὰρ νῦν ἄγχιστα μάχη πόλεμός τε δέδηε. </l>
            <l
               n="19"> Τὸν δ' ἀπαμειβόμενος προσέφη νεφεληγερέτα Ζεύς: </l>
            <l
               n="20">ἔγνως ἐννοσίγαιε ἐμὴν ἐν στήθεσι βουλὴν </l>
            <l
               n="21">ὧν ἕνεκα ξυνάγειρα: μέλουσί μοι ὀλλύμενοί περ. </l>
            <l
               n="22">ἀλλ' ἤτοι μὲν ἐγὼ μενέω πτυχὶ Οὐλύμποιο </l>
            <l
               n="23">ἥμενος, ἔνθ' ὁρόων φρένα τέρψομαι: οἳ δὲ δὴ ἄλλοι </l>
            <l
               n="24">ἔρχεσθ' ὄφρ' ἂν ἵκησθε μετὰ Τρῶας καὶ Ἀχαιούς, </l>
            <l
               n="25">ἀμφοτέροισι δ' ἀρήγεθ' ὅπῃ νόος ἐστὶν ἑκάστου. </l>
            <l
               n="26">εἰ γὰρ Ἀχιλλεὺς οἶος ἐπὶ Τρώεσσι μαχεῖται </l>
            <l
               n="27">οὐδὲ μίνυνθ' ἕξουσι ποδώκεα Πηλεΐωνα. </l>
            <l
               n="28">καὶ δέ τί μιν καὶ πρόσθεν ὑποτρομέεσκον ὁρῶντες: </l>
            <l
               n="29">νῦν δ' ὅτε δὴ καὶ θυμὸν ἑταίρου χώεται αἰνῶς </l>
            <l
               n="30">δείδω μὴ καὶ τεῖχος ὑπέρμορον ἐξαλαπάξῃ. </l>
            <l
               n="31"> Ὣς ἔφατο Κρονίδης, πόλεμον δ' ἀλίαστον ἔγειρε. </l>
            <l
               n="32">βὰν δ' ἴμεναι πόλεμον δὲ θεοὶ δίχα θυμὸν ἔχοντες: </l>
            <l
               n="33"> Ἥρη μὲν μετ' ἀγῶνα νεῶν καὶ Παλλὰς Ἀθήνη </l>
            <l
               n="34">ἠδὲ Ποσειδάων γαιήοχος ἠδ' ἐριούνης </l>
            <l
               n="35">Ἑρμείας, ὃς ἐπὶ φρεσὶ πευκαλίμῃσι κέκασται: </l>
            <l
               n="36">Ἥφαιστος δ' ἅμα τοῖσι κίε σθένεϊ βλεμεαίνων </l>
            <l
               n="37">χωλεύων, ὑπὸ δὲ κνῆμαι ῥώοντο ἀραιαί. </l>
            <l
               n="38">ἐς δὲ Τρῶας Ἄρης κορυθαίολος, αὐτὰρ ἅμ' αὐτῷ </l>
            <l
               n="39">Φοῖβος ἀκερσεκόμης ἠδ' Ἄρτεμις ἰοχέαιρα </l>
            <l
               n="40"> Λητώ τε Ξάνθός τε φιλομειδής τ' Ἀφροδίτη. </l>
            <l
               n="41"> Εἷος μέν ῥ' ἀπάνευθε θεοὶ θνητῶν ἔσαν ἀνδρῶν, </l>
            <l
               n="42">τεῖος Ἀχαιοὶ μὲν μέγα κύδανον, οὕνεκ' Ἀχιλλεὺς </l>
            <l
               n="43">ἐξεφάνη, δηρὸν δὲ μάχης ἐπέπαυτ' ἀλεγεινῆς: </l>
            <l
               n="44"> Τρῶας δὲ τρόμος αἰνὸς ὑπήλυθε γυῖα ἕκαστον </l>
            <l
               n="45">δειδιότας, ὅθ' ὁρῶντο ποδώκεα Πηλεΐωνα </l>
            <l
               n="46">τεύχεσι λαμπόμενον βροτολοιγῷ ἶσον Ἄρηϊ. </l>
            <l
               n="47">αὐτὰρ ἐπεὶ μεθ' ὅμιλον Ὀλύμπιοι ἤλυθον ἀνδρῶν, </l>
            <l
               n="48"> ὦρτο δ' Ἔρις κρατερὴ λαοσσόος, αὖε δ' Ἀθήνη </l>
            <l
               n="49">στᾶς' ὁτὲ μὲν παρὰ τάφρον ὀρυκτὴν τείχεος ἐκτός, </l>
            <l
               n="50">ἄλλοτ' ἐπ' ἀκτάων ἐριδούπων μακρὸν ἀΰτει. </l>
            <l
               n="51">αὖε δ' Ἄρης ἑτέρωθεν ἐρεμνῇ λαίλαπι ἶσος </l>
            <l
               n="52">ὀξὺ κατ' ἀκροτάτης πόλιος Τρώεσσι κελεύων, </l>
            <l
               n="53"> ἄλλοτε πὰρ Σιμόεντι θέων ἐπὶ Καλλικολώνῃ. </l>
            <l
               n="54"> Ὣς τοὺς ἀμφοτέρους μάκαρες θεοὶ ὀτρύνοντες </l>
            <l
               n="55">σύμβαλον, ἐν δ' αὐτοῖς ἔριδα ῥήγνυντο βαρεῖαν: </l>
            <l
               n="56">δεινὸν δὲ βρόντησε πατὴρ ἀνδρῶν τε θεῶν τε </l>
            <l
               n="57">ὑψόθεν: αὐτὰρ νέρθε Ποσειδάων ἐτίναξε </l>
            <l
               n="58"> γαῖαν ἀπειρεσίην ὀρέων τ' αἰπεινὰ κάρηνα. </l>
            <l
               n="59">πάντες δ' ἐσσείοντο πόδες πολυπίδακος Ἴδης </l>
            <l
               n="60">καὶ κορυφαί, Τρώων τε πόλις καὶ νῆες Ἀχαιῶν. </l>
            <l
               n="61">ἔδεισεν δ' ὑπένερθεν ἄναξ ἐνέρων Ἀϊδωνεύς, </l>
            <l
               n="62">δείσας δ' ἐκ θρόνου ἆλτο καὶ ἴαχε, μή οἱ ὕπερθε </l>
            <l
               n="63">γαῖαν ἀναρρήξειε Ποσειδάων ἐνοσίχθων, </l>
            <l
               n="64">οἰκία δὲ θνητοῖσι καὶ ἀθανάτοισι φανείη </l>
            <l
               n="65">σμερδαλέ' εὐρώεντα, τά τε στυγέουσι θεοί περ: </l>
            <l
               n="66">τόσσος ἄρα κτύπος ὦρτο θεῶν ἔριδι ξυνιόντων. </l>
            <l
               n="67">ἤτοι μὲν γὰρ ἔναντα Ποσειδάωνος ἄνακτος </l>
            <l
               n="68"> ἵστατ' Ἀπόλλων Φοῖβος ἔχων ἰὰ πτερόεντα, </l>
            <l
               n="69"> ἄντα δ' Ἐνυαλίοιο θεὰ γλαυκῶπις Ἀθήνη: </l>
            <l
               n="70">Ἥρῃ δ' ἀντέστη χρυσηλάκατος κελαδεινὴ </l>
            <l
               n="71">Ἄρτεμις ἰοχέαιρα κασιγνήτη ἑκάτοιο: </l>
            <l
               n="72">Λητοῖ δ' ἀντέστη σῶκος ἐριούνιος Ἑρμῆς, </l>
            <l
               n="73">ἄντα δ' ἄρ' Ἡφαίστοιο μέγας ποταμὸς βαθυδίνης, </l>
            <l
               n="74"> ὃν Ξάνθον καλέουσι θεοί, ἄνδρες δὲ Σκάμανδρον. </l>
            <l
               n="75"> Ὣς οἳ μὲν θεοὶ ἄντα θεῶν ἴσαν: αὐτὰρ Ἀχιλλεὺς </l>
            <l
               n="76">Ἕκτορος ἄντα μάλιστα λιλαίετο δῦναι ὅμιλον </l>
            <l
               n="77">Πριαμίδεω: τοῦ γάρ ῥα μάλιστά ἑ θυμὸς ἀνώγει </l>
            <l
               n="78">αἵματος ἆσαι Ἄρηα ταλαύρινον πολεμιστήν. </l>
            <l
               n="79"> Αἰνείαν δ' ἰθὺς λαοσσόος ὦρσεν Ἀπόλλων </l>
            <l
               n="80">ἀντία Πηλεΐωνος, ἐνῆκε δέ οἱ μένος ἠΰ: </l>
            <l
               n="81">υἱέϊ δὲ Πριάμοιο Λυκάονι εἴσατο φωνήν: </l>
            <l
               n="82">τῷ μιν ἐεισάμενος προσέφη Διὸς υἱὸς Ἀπόλλων: </l>
            <l
               n="83">Αἰνεία Τρώων βουληφόρε ποῦ τοι ἀπειλαὶ </l>
            <l
               n="84"> ἃς Τρώων βασιλεῦσιν ὑπίσχεο οἰνοποτάζων </l>
            <l
               n="85">Πηλεΐδεω Ἀχιλῆος ἐναντίβιον πολεμίξειν; </l>
            <l
               n="86"> Τὸν δ' αὖτ' Αἰνείας ἀπαμειβόμενος προσέειπε: </l>
            <l
               n="87">Πριαμίδη τί με ταῦτα καὶ οὐκ ἐθέλοντα κελεύεις </l>
            <l
               n="88">ἀντία Πηλεΐωνος ὑπερθύμοιο μάχεσθαι; </l>
            <l
               n="89">οὐ μὲν γὰρ νῦν πρῶτα ποδώκεος ἄντ' Ἀχιλῆος </l>
            <l
               n="90">στήσομαι, ἀλλ' ἤδη με καὶ ἄλλοτε δουρὶ φόβησεν </l>
            <l
               n="91">ἐξ Ἴδης, ὅτε βουσὶν ἐπήλυθεν ἡμετέρῃσι, </l>
            <l
               n="92">πέρσε δὲ Λυρνησσὸν καὶ Πήδασον: αὐτὰρ ἐμὲ Ζεὺς </l>
            <l
               n="93">εἰρύσαθ', ὅς μοι ἐπῶρσε μένος λαιψηρά τε γοῦνα. </l>
            <l
               n="94">ἦ κ' ἐδάμην ὑπὸ χερσὶν Ἀχιλλῆος καὶ Ἀθήνης, </l>
            <l
               n="95">ἥ οἱ πρόσθεν ἰοῦσα τίθει φάος ἠδ' ἐκέλευεν </l>
            <l
               n="96">ἔγχεϊ χαλκείῳ Λέλεγας καὶ Τρῶας ἐναίρειν. </l>
            <l
               n="97">τὼ οὐκ ἔστ' Ἀχιλῆος ἐναντίον ἄνδρα μάχεσθαι: </l>
            <l
               n="98">αἰεὶ γὰρ πάρα εἷς γε θεῶν ὃς λοιγὸν ἀμύνει. </l>
            <l
               n="99">καὶ δ' ἄλλως τοῦ γ' ἰθὺ βέλος πέτετ', οὐδ' ἀπολήγει </l>
            <l
               n="100">πρὶν χροὸς ἀνδρομέοιο διελθέμεν. εἰ δὲ θεός περ </l>
            <l
               n="101">ἶσον τείνειεν πολέμου τέλος, οὔ κε μάλα ῥέα </l>
            <l
               n="102">νικήσει', οὐδ' εἰ παγχάλκεος εὔχεται εἶναι. </l>
            <l
               n="103"> Τὸν δ' αὖτε προσέειπεν ἄναξ Διὸς υἱὸς Ἀπόλλων: </l>
            <l
               n="104">ἥρως ἀλλ' ἄγε καὶ σὺ θεοῖς αἰειγενέτῃσιν </l>
            <l
               n="105">εὔχεο: καὶ δὲ σέ φασι Διὸς κούρης Ἀφροδίτης </l>
            <l
               n="106">ἐκγεγάμεν, κεῖνος δὲ χερείονος ἐκ θεοῦ ἐστίν: </l>
            <l
               n="107"> ἣ μὲν γὰρ Διός ἐσθ', ἣ δ' ἐξ ἁλίοιο γέροντος. </l>
            <l
               n="108">ἀλλ' ἰθὺς φέρε χαλκὸν ἀτειρέα, μηδέ σε πάμπαν </l>
            <l
               n="109">λευγαλέοις ἐπέεσσιν ἀποτρεπέτω καὶ ἀρειῇ. </l>
            <l
               n="110"> Ὣς εἰπὼν ἔμπνευσε μένος μέγα ποιμένι λαῶν, </l>
            <l
               n="111">βῆ δὲ διὰ προμάχων κεκορυθμένος αἴθοπι χαλκῷ. </l>
            <l
               n="112">οὐδ' ἔλαθ' Ἀγχίσαο πάϊς λευκώλενον Ἥρην </l>
            <l
               n="113">ἀντία Πηλεΐωνος ἰὼν ἀνὰ οὐλαμὸν ἀνδρῶν: </l>
            <l
               n="114"> ἣ δ' ἄμυδις στήσασα θεοὺς μετὰ μῦθον ἔειπε: </l>
            <l
               n="115">φράζεσθον δὴ σφῶϊ Ποσείδαον καὶ Ἀθήνη </l>
            <l
               n="116">ἐν φρεσὶν ὑμετέρῃσιν, ὅπως ἔσται τάδε ἔργα. </l>
            <l
               n="117">Αἰνείας ὅδ' ἔβη κεκορυθμένος αἴθοπι χαλκῷ </l>
            <l
               n="118">ἀντία Πηλεΐωνος, ἀνῆκε δὲ Φοῖβος Ἀπόλλων. </l>
            <l
               n="119">ἀλλ' ἄγεθ', ἡμεῖς πέρ μιν ἀποτρωπῶμεν ὀπίσσω </l>
            <l
               n="120">αὐτόθεν, ἤ τις ἔπειτα καὶ ἡμείων Ἀχιλῆϊ </l>
            <l
               n="121">παρσταίη, δοίη δὲ κράτος μέγα, μηδέ τι θυμῷ </l>
            <l
               n="122">δευέσθω, ἵνα εἰδῇ ὅ μιν φιλέουσιν ἄριστοι </l>
            <l
               n="123">ἀθανάτων, οἳ δ' αὖτ' ἀνεμώλιοι οἳ τὸ πάρος περ </l>
            <l
               n="124">Τρωσὶν ἀμύνουσιν πόλεμον καὶ δηϊοτῆτα. </l>
            <l
               n="125"> πάντες δ' Οὐλύμποιο κατήλθομεν ἀντιόωντες </l>
            <l
               n="126"> τῆσδε μάχης, ἵνα μή τι μετὰ Τρώεσσι πάθῃσι </l>
            <l
               n="127"> σήμερον: ὕστερον αὖτε τὰ πείσεται ἅσσά οἱ αἶσα </l>
            <l
               n="128"> γιγνομένῳ ἐπένησε λίνῳ ὅτε μιν τέκε μήτηρ. </l>
            <l
               n="129">εἰ δ' Ἀχιλεὺς οὐ ταῦτα θεῶν ἐκ πεύσεται ὀμφῆς </l>
            <l
               n="130">δείσετ' ἔπειθ', ὅτε κέν τις ἐναντίβιον θεὸς ἔλθῃ </l>
            <l
               n="131">ἐν πολέμῳ: χαλεποὶ δὲ θεοὶ φαίνεσθαι ἐναργεῖς. </l>
            <l
               n="132"> Τὴν δ' ἠμείβετ' ἔπειτα Ποσειδάων ἐνοσίχθων: </l>
            <l
               n="133">Ἥρη μὴ χαλέπαινε παρ' ἐκ νόον: οὐδέ τί σε χρή. </l>
            <l
               n="134">οὐκ ἂν ἔγωγ' ἐθέλοιμι θεοὺς ἔριδι ξυνελάσσαι </l>
            <l
               n="135">ἡμέας τοὺς ἄλλους, ἐπεὶ ἦ πολὺ φέρτεροί εἰμεν: </l>
            <l
               n="136">ἀλλ' ἡμεῖς μὲν ἔπειτα καθεζώμεσθα κιόντες </l>
            <l
               n="137">ἐκ πάτου ἐς σκοπιήν, πόλεμος δ' ἄνδρεσσι μελήσει. </l>
            <l
               n="138">εἰ δέ κ' Ἄρης ἄρχωσι μάχης ἢ Φοῖβος Ἀπόλλων, </l>
            <l
               n="139">ἢ Ἀχιλῆ' ἴσχωσι καὶ οὐκ εἰῶσι μάχεσθαι, </l>
            <l
               n="140">αὐτίκ' ἔπειτα καὶ ἄμμι παρ' αὐτόθι νεῖκος ὀρεῖται </l>
            <l
               n="141">φυλόπιδος: μάλα δ' ὦκα διακρινθέντας ὀΐω </l>
            <l
               n="142">ἂψ ἴμεν Οὔλυμπον δὲ θεῶν μεθ' ὁμήγυριν ἄλλων </l>
            <l
               n="143">ἡμετέρῃς ὑπὸ χερσὶν ἀναγκαίηφι δαμέντας. </l>
            <l
               n="144"> Ὣς ἄρα φωνήσας ἡγήσατο κυανοχαίτης </l>
            <l
               n="145">τεῖχος ἐς ἀμφίχυτον Ἡρακλῆος θείοιο </l>
            <l
               n="146">ὑψηλόν, τό ῥά οἱ Τρῶες καὶ Παλλὰς Ἀθήνη </l>
            <l
               n="147"> ποίεον, ὄφρα τὸ κῆτος ὑπεκπροφυγὼν ἀλέαιτο, </l>
            <l
               n="148">ὁππότε μιν σεύαιτο ἀπ' ἠϊόνος πεδίον δέ. </l>
            <l
               n="149">ἔνθα Ποσειδάων κατ' ἄρ' ἕζετο καὶ θεοὶ ἄλλοι, </l>
            <l
               n="150">ἀμφὶ δ' ἄρ' ἄρρηκτον νεφέλην ὤμοισιν ἕσαντο: </l>
            <l
               n="151">οἳ δ' ἑτέρωσε καθῖζον ἐπ' ὀφρύσι Καλλικολώνης </l>
            <l
               n="152">ἀμφὶ σὲ ἤϊε Φοῖβε καὶ Ἄρηα πτολίπορθον. </l>
            <l
               n="153"> Ὣς οἳ μέν ῥ' ἑκάτερθε καθήατο μητιόωντες </l>
            <l
               n="154">βουλάς: ἀρχέμεναι δὲ δυσηλεγέος πολέμοιο </l>
            <l
               n="155">ὄκνεον ἀμφότεροι, Ζεὺς δ' ἥμενος ὕψι κέλευε. </l>
            <l
               n="156"> Τῶν δ' ἅπαν ἐπλήσθη πεδίον καὶ λάμπετο χαλκῷ </l>
            <l
               n="157">ἀνδρῶν ἠδ' ἵππων: κάρκαιρε δὲ γαῖα πόδεσσιν </l>
            <l
               n="158">ὀρνυμένων ἄμυδις. δύο δ' ἀνέρες ἔξοχ' ἄριστοι </l>
            <l
               n="159">ἐς μέσον ἀμφοτέρων συνίτην μεμαῶτε μάχεσθαι </l>
            <l
               n="160">Αἰνείας τ' Ἀγχισιάδης καὶ δῖος Ἀχιλλεύς. </l>
            <l
               n="161">Αἰνείας δὲ πρῶτος ἀπειλήσας ἐβεβήκει </l>
            <l
               n="162">νευστάζων κόρυθι βριαρῇ: ἀτὰρ ἀσπίδα θοῦριν </l>
            <l
               n="163">πρόσθεν ἔχε στέρνοιο, τίνασσε δὲ χάλκεον ἔγχος. </l>
            <l
               n="164">Πηλεΐδης δ' ἑτέρωθεν ἐναντίον ὦρτο λέων ὣς </l>
            <l
               n="165">σίντης, ὅν τε καὶ ἄνδρες ἀποκτάμεναι μεμάασιν </l>
            <l
               n="166"> ἀγρόμενοι πᾶς δῆμος: ὃ δὲ πρῶτον μὲν ἀτίζων </l>
            <l
               n="167">ἔρχεται, ἀλλ' ὅτε κέν τις ἀρηϊθόων αἰζηῶν </l>
            <l
               n="168">δουρὶ βάλῃ ἐάλη τε χανών, περί τ' ἀφρὸς ὀδόντας </l>
            <l
               n="169">γίγνεται, ἐν δέ τέ οἱ κραδίῃ στένει ἄλκιμον ἦτορ, </l>
            <l
               n="170">οὐρῇ δὲ πλευράς τε καὶ ἰσχία ἀμφοτέρωθεν </l>
            <l
               n="171">μαστίεται, ἑὲ δ' αὐτὸν ἐποτρύνει μαχέσασθαι, </l>
            <l
               n="172">γλαυκιόων δ' ἰθὺς φέρεται μένει, ἤν τινα πέφνῃ </l>
            <l
               n="173">ἀνδρῶν, ἢ αὐτὸς φθίεται πρώτῳ ἐν ὁμίλῳ: </l>
            <l
               n="174">ὣς Ἀχιλῆ' ὄτρυνε μένος καὶ θυμὸς ἀγήνωρ </l>
            <l
               n="175">ἀντίον ἐλθέμεναι μεγαλήτορος Αἰνείαο. </l>
            <l
               n="176">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες, </l>
            <l
               n="177">τὸν πρότερος προσέειπε ποδάρκης δῖος Ἀχιλλεύς: </l>
            <l
               n="178">Αἰνεία τί σὺ τόσσον ὁμίλου πολλὸν ἐπελθὼν </l>
            <l
               n="179">ἔστης; ἦ σέ γε θυμὸς ἐμοὶ μαχέσασθαι ἀνώγει </l>
            <l
               n="180"> ἐλπόμενον Τρώεσσιν ἀνάξειν ἱπποδάμοισι </l>
            <l
               n="181"> τιμῆς τῆς Πριάμου; ἀτὰρ εἴ κεν ἔμ' ἐξεναρίξῃς, </l>
            <l
               n="182"> οὔ τοι τοὔνεκά γε Πρίαμος γέρας ἐν χερὶ θήσει: </l>
            <l
               n="183"> εἰσὶν γάρ οἱ παῖδες, ὃ δ' ἔμπεδος οὐδ' ἀεσίφρων. </l>
            <l
               n="184"> ἦ νύ τί τοι Τρῶες τέμενος τάμον ἔξοχον ἄλλων </l>
            <l
               n="185"> καλὸν φυταλιῆς καὶ ἀρούρης, ὄφρα νέμηαι </l>
            <l
               n="186"> αἴ κεν ἐμὲ κτείνης; χαλεπῶς δέ ς' ἔολπα τὸ ῥέξειν. </l>
            <l
               n="187">ἤδη μὲν σέ γέ φημι καὶ ἄλλοτε δουρὶ φοβῆσαι. </l>
            <l
               n="188">ἦ οὐ μέμνῃ ὅτε πέρ σε βοῶν ἄπο μοῦνον ἐόντα </l>
            <l
               n="189">σεῦα κατ' Ἰδαίων ὀρέων ταχέεσσι πόδεσσι </l>
            <l
               n="190">καρπαλίμως; τότε δ' οὔ τι μετατροπαλίζεο φεύγων. </l>
            <l
               n="191">ἔνθεν δ' ἐς Λυρνησσὸν ὑπέκφυγες: αὐτὰρ ἐγὼ τὴν </l>
            <l
               n="192">πέρσα μεθορμηθεὶς σὺν Ἀθήνῃ καὶ Διὶ πατρί, </l>
            <l
               n="193">ληϊάδας δὲ γυναῖκας ἐλεύθερον ἦμαρ ἀπούρας </l>
            <l
               n="194">ἦγον: ἀτὰρ σὲ Ζεὺς ἐρρύσατο καὶ θεοὶ ἄλλοι. </l>
            <l
               n="195"> ἀλλ' οὐ νῦν ἐρύεσθαι ὀΐομαι, ὡς ἐνὶ θυμῷ </l>
            <l
               n="196"> βάλλεαι: ἀλλά ς' ἔγωγ' ἀναχωρήσαντα κελεύω </l>
            <l
               n="197"> ἐς πληθὺν ἰέναι, μηδ' ἀντίος ἵστας' ἐμεῖο, </l>
            <l
               n="198"> πρίν τι κακὸν παθέειν: ῥεχθὲν δέ τε νήπιος ἔγνω. </l>
            <l
               n="199"> Τὸν δ' αὖτ' Αἰνείας ἀπαμείβετο φώνησέν τε: </l>
            <l
               n="200">Πηλεΐδη μὴ δὴ ἐπέεσσί με νηπύτιον ὣς </l>
            <l
               n="201">ἔλπεο δειδίξεσθαι, ἐπεὶ σάφα οἶδα καὶ αὐτὸς </l>
            <l
               n="202">ἠμὲν κερτομίας ἠδ' αἴσυλα μυθήσασθαι. </l>
            <l
               n="203">ἴδμεν δ' ἀλλήλων γενεήν, ἴδμεν δὲ τοκῆας </l>
            <l
               n="204">πρόκλυτ' ἀκούοντες ἔπεα θνητῶν ἀνθρώπων: </l>
            <l
               n="205"> ὄψει δ' οὔτ' ἄρ πω σὺ ἐμοὺς ἴδες οὔτ' ἄρ' ἐγὼ σούς. </l>
            <l
               n="206"> φασὶ σὲ μὲν Πηλῆος ἀμύμονος ἔκγονον εἶναι, </l>
            <l
               n="207"> μητρὸς δ' ἐκ Θέτιδος καλλιπλοκάμου ἁλοσύδνης: </l>
            <l
               n="208"> αὐτὰρ ἐγὼν υἱὸς μεγαλήτορος Ἀγχίσαο </l>
            <l
               n="209"> εὔχομαι ἐκγεγάμεν, μήτηρ δέ μοί ἐστ' Ἀφροδίτη: </l>
            <l
               n="210">τῶν δὴ νῦν ἕτεροί γε φίλον παῖδα κλαύσονται </l>
            <l
               n="211">σήμερον: οὐ γάρ φημ' ἐπέεσσί γε νηπυτίοισιν </l>
            <l
               n="212">ὧδε διακρινθέντε μάχης ἐξαπονέεσθαι. </l>
            <l
               n="213"> εἰ δ' ἐθέλεις καὶ ταῦτα δαήμεναι, ὄφρ' ἐῢ εἰδῇς </l>
            <l
               n="214">ἡμετέρην γενεήν, πολλοὶ δέ μιν ἄνδρες ἴσασι: </l>
            <l
               n="215">Δάρδανον αὖ πρῶτον τέκετο νεφεληγερέτα Ζεύς, </l>
            <l
               n="216"> κτίσσε δὲ Δαρδανίην, ἐπεὶ οὔ πω Ἴλιος ἱρὴ </l>
            <l
               n="217">ἐν πεδίῳ πεπόλιστο πόλις μερόπων ἀνθρώπων, </l>
            <l
               n="218">ἀλλ' ἔθ' ὑπωρείας ᾤκεον πολυπίδακος Ἴδης. </l>
            <l
               n="219">Δάρδανος αὖ τέκεθ' υἱὸν Ἐριχθόνιον βασιλῆα, </l>
            <l
               n="220">ὃς δὴ ἀφνειότατος γένετο θνητῶν ἀνθρώπων: </l>
            <l
               n="221">τοῦ τρισχίλιαι ἵπποι ἕλος κάτα βουκολέοντο </l>
            <l
               n="222">θήλειαι, πώλοισιν ἀγαλλόμεναι ἀταλῇσι. </l>
            <l
               n="223"> τάων καὶ Βορέης ἠράσσατο βοσκομενάων, </l>
            <l
               n="224"> ἵππῳ δ' εἰσάμενος παρελέξατο κυανοχαίτῃ: </l>
            <l
               n="225">αἳ δ' ὑποκυσάμεναι ἔτεκον δυοκαίδεκα πώλους. </l>
            <l
               n="226">αἳ δ' ὅτε μὲν σκιρτῷεν ἐπὶ ζείδωρον ἄρουραν, </l>
            <l
               n="227">ἄκρον ἐπ' ἀνθερίκων καρπὸν θέον οὐδὲ κατέκλων: </l>
            <l
               n="228">ἀλλ' ὅτε δὴ σκιρτῷεν ἐπ' εὐρέα νῶτα θαλάσσης, </l>
            <l
               n="229"> ἄκρον ἐπὶ ῥηγμῖνος ἁλὸς πολιοῖο θέεσκον. </l>
            <l
               n="230">Τρῶα δ' Ἐριχθόνιος τέκετο Τρώεσσιν ἄνακτα: </l>
            <l
               n="231">Τρωὸς δ' αὖ τρεῖς παῖδες ἀμύμονες ἐξεγένοντο </l>
            <l
               n="232">Ἶλός τ' Ἀσσάρακός τε καὶ ἀντίθεος Γανυμήδης, </l>
            <l
               n="233"> ὃς δὴ κάλλιστος γένετο θνητῶν ἀνθρώπων: </l>
            <l
               n="234"> τὸν καὶ ἀνηρείψαντο θεοὶ Διὶ οἰνοχοεύειν </l>
            <l
               n="235"> κάλλεος εἵνεκα οἷο ἵν' ἀθανάτοισι μετείη. </l>
            <l
               n="236">Ἶλος δ' αὖ τέκεθ' υἱὸν ἀμύμονα Λαομέδοντα: </l>
            <l
               n="237">Λαομέδων δ' ἄρα Τιθωνὸν τέκετο Πρίαμόν τε </l>
            <l
               n="238">Λάμπόν τε Κλυτίον θ' Ἱκετάονά τ' ὄζον Ἄρηος: </l>
            <l
               n="239">Ἀσσάρακος δὲ Κάπυν, ὃ δ' ἄρ' Ἀγχίσην τέκε παῖδα: </l>
            <l
               n="240">αὐτὰρ ἔμ' Ἀγχίσης, Πρίαμος δ' ἔτεχ' Ἕκτορα δῖον. </l>
            <l
               n="241">ταύτης τοι γενεῆς τε καὶ αἵματος εὔχομαι εἶναι. </l>
            <l
               n="242">Ζεὺς δ' ἀρετὴν ἄνδρεσσιν ὀφέλλει τε μινύθει τε </l>
            <l
               n="243">ὅππως κεν ἐθέλῃσιν: ὃ γὰρ κάρτιστος ἁπάντων. </l>
            <l
               n="244">ἀλλ' ἄγε μηκέτι ταῦτα λεγώμεθα νηπύτιοι ὣς </l>
            <l
               n="245">ἑσταότ' ἐν μέσσῃ ὑσμίνῃ δηϊοτῆτος. </l>
            <l
               n="246">ἔστι γὰρ ἀμφοτέροισιν ὀνείδεα μυθήσασθαι </l>
            <l
               n="247">πολλὰ μάλ', οὐδ' ἂν νηῦς ἑκατόζυγος ἄχθος ἄροιτο. </l>
            <l
               n="248">στρεπτὴ δὲ γλῶσς' ἐστὶ βροτῶν, πολέες δ' ἔνι μῦθοι </l>
            <l
               n="249">παντοῖοι, ἐπέων δὲ πολὺς νομὸς ἔνθα καὶ ἔνθα. </l>
            <l
               n="250">ὁπποῖόν κ' εἴπῃσθα ἔπος, τοῖόν κ' ἐπακούσαις. </l>
            <l
               n="251"> ἀλλὰ τί ἢ ἔριδας καὶ νείκεα νῶϊν ἀνάγκη </l>
            <l
               n="252"> νεικεῖν ἀλλήλοισιν ἐναντίον ὥς τε γυναῖκας, </l>
            <l
               n="253"> αἵ τε χολωσάμεναι ἔριδος πέρι θυμοβόροιο </l>
            <l
               n="254"> νεικεῦς' ἀλλήλῃσι μέσην ἐς ἄγυιαν ἰοῦσαι </l>
            <l
               n="255"> πόλλ' ἐτεά τε καὶ οὐκί: χόλος δέ τε καὶ τὰ κελεύει. </l>
            <l
               n="256">ἀλκῆς δ' οὔ μ' ἐπέεσσιν ἀποτρέψεις μεμαῶτα </l>
            <l
               n="257">πρὶν χαλκῷ μαχέσασθαι ἐναντίον: ἀλλ' ἄγε θᾶσσον </l>
            <l
               n="258">γευσόμεθ' ἀλλήλων χαλκήρεσιν ἐγχείῃσιν. </l>
            <l
               n="259"> Ἦ ῥα καὶ ἐν δεινῷ σάκει ἤλασεν ὄβριμον ἔγχος </l>
            <l
               n="260"> σμερδαλέῳ: μέγα δ' ἀμφὶ σάκος μύκε δουρὸς ἀκωκῇ. </l>
            <l
               n="261"> Πηλεΐδης δὲ σάκος μὲν ἀπὸ ἕο χειρὶ παχείῃ </l>
            <l
               n="262">ἔσχετο ταρβήσας: φάτο γὰρ δολιχόσκιον ἔγχος </l>
            <l
               n="263"> ῥέα διελεύσεσθαι μεγαλήτορος Αἰνείαο </l>
            <l
               n="264">νήπιος, οὐδ' ἐνόησε κατὰ φρένα καὶ κατὰ θυμὸν </l>
            <l
               n="265">ὡς οὐ ῥηΐδι' ἐστὶ θεῶν ἐρικυδέα δῶρα </l>
            <l
               n="266"> ἀνδράσι γε θνητοῖσι δαμήμεναι οὐδ' ὑποείκειν. </l>
            <l
               n="267">οὐδὲ τότ' Αἰνείαο δαΐφρονος ὄβριμον ἔγχος </l>
            <l
               n="268">ῥῆξε σάκος: χρυσὸς γὰρ ἐρύκακε, δῶρα θεοῖο: </l>
            <l
               n="269"> ἀλλὰ δύω μὲν ἔλασσε διὰ πτύχας, αἳ δ' ἄρ' ἔτι τρεῖς </l>
            <l
               n="270"> ἦσαν, ἐπεὶ πέντε πτύχας ἤλασε κυλλοποδίων, </l>
            <l
               n="271"> τὰς δύο χαλκείας, δύο δ' ἔνδοθι κασσιτέροιο, </l>
            <l
               n="272"> τὴν δὲ μίαν χρυσῆν, τῇ ῥ' ἔσχετο μείλινον ἔγχος. </l>
            <l
               n="273"> Δεύτερος αὖτ' Ἀχιλεὺς προΐει δολιχόσκιον ἔγχος, </l>
            <l
               n="274">καὶ βάλεν Αἰνείαο κατ' ἀσπίδα πάντος' ἐΐσην </l>
            <l
               n="275">ἄντυγ' ὕπο πρώτην, ᾗ λεπτότατος θέε χαλκός, </l>
            <l
               n="276">λεπτοτάτη δ' ἐπέην ῥινὸς βοός: ἣ δὲ διὰ πρὸ </l>
            <l
               n="277">Πηλιὰς ἤϊξεν μελίη, λάκε δ' ἀσπὶς ὑπ' αὐτῆς. </l>
            <l
               n="278">Αἰνείας δ' ἐάλη καὶ ἀπὸ ἕθεν ἀσπίδ' ἀνέσχε </l>
            <l
               n="279"> δείσας: ἐγχείη δ' ἄρ' ὑπὲρ νώτου ἐνὶ γαίῃ </l>
            <l
               n="280">ἔστη ἱεμένη, διὰ δ' ἀμφοτέρους ἕλε κύκλους </l>
            <l
               n="281">ἀσπίδος ἀμφιβρότης: ὃ δ' ἀλευάμενος δόρυ μακρὸν </l>
            <l
               n="282">ἔστη, κὰδ δ' ἄχος οἱ χύτο μυρίον ὀφθαλμοῖσι, </l>
            <l
               n="283"> ταρβήσας ὅ οἱ ἄγχι πάγη βέλος. αὐτὰρ Ἀχιλλεὺς </l>
            <l
               n="284">ἐμμεμαὼς ἐπόρουσεν ἐρυσσάμενος ξίφος ὀξὺ </l>
            <l
               n="285">σμερδαλέα ἰάχων: ὃ δὲ χερμάδιον λάβε χειρὶ </l>
            <l
               n="286">Αἰνείας, μέγα ἔργον, ὃ οὐ δύο γ' ἄνδρε φέροιεν, </l>
            <l
               n="287">οἷοι νῦν βροτοί εἰς': ὃ δέ μιν ῥέα πάλλε καὶ οἶος. </l>
            <l
               n="288">ἔνθά κεν Αἰνείας μὲν ἐπεσσύμενον βάλε πέτρῳ </l>
            <l
               n="289">ἢ κόρυθ' ἠὲ σάκος, τό οἱ ἤρκεσε λυγρὸν ὄλεθρον, </l>
            <l
               n="290"> τὸν δέ κε Πηλεΐδης σχεδὸν ἄορι θυμὸν ἀπηύρα, </l>
            <l
               n="291">εἰ μὴ ἄρ' ὀξὺ νόησε Ποσειδάων ἐνοσίχθων: </l>
            <l
               n="292">αὐτίκα δ' ἀθανάτοισι θεοῖς μετὰ μῦθον ἔειπεν: </l>
            <l
               n="293"> ὢ πόποι ἦ μοι ἄχος μεγαλήτορος Αἰνείαο, </l>
            <l
               n="294">ὃς τάχα Πηλεΐωνι δαμεὶς Ἄϊδος δὲ κάτεισι </l>
            <l
               n="295">πειθόμενος μύθοισιν Ἀπόλλωνος ἑκάτοιο </l>
            <l
               n="296">νήπιος, οὐδέ τί οἱ χραισμήσει λυγρὸν ὄλεθρον. </l>
            <l
               n="297">ἀλλὰ τί ἢ νῦν οὗτος ἀναίτιος ἄλγεα πάσχει </l>
            <l
               n="298"> μὰψ ἕνεκ' ἀλλοτρίων ἀχέων, κεχαρισμένα δ' αἰεὶ </l>
            <l
               n="299"> δῶρα θεοῖσι δίδωσι τοὶ οὐρανὸν εὐρὺν ἔχουσιν; </l>
            <l
               n="300">ἀλλ' ἄγεθ' ἡμεῖς πέρ μιν ὑπὲκ θανάτου ἀγάγωμεν, </l>
            <l
               n="301">μή πως καὶ Κρονίδης κεχολώσεται, αἴ κεν Ἀχιλλεὺς </l>
            <l
               n="302">τόνδε κατακτείνῃ: μόριμον δέ οἵ ἐστ' ἀλέασθαι, </l>
            <l
               n="303">ὄφρα μὴ ἄσπερμος γενεὴ καὶ ἄφαντος ὄληται </l>
            <l
               n="304">Δαρδάνου, ὃν Κρονίδης περὶ πάντων φίλατο παίδων </l>
            <l
               n="305">οἳ ἕθεν ἐξεγένοντο γυναικῶν τε θνητάων. </l>
            <l
               n="306">ἤδη γὰρ Πριάμου γενεὴν ἔχθηρε Κρονίων: </l>
            <l
               n="307">νῦν δὲ δὴ Αἰνείαο βίη Τρώεσσιν ἀνάξει </l>
            <l
               n="308">καὶ παίδων παῖδες, τοί κεν μετόπισθε γένωνται. </l>
            <l
               n="309"> Τὸν δ' ἠμείβετ' ἔπειτα βοῶπις πότνια Ἥρη: </l>
            <l
               n="310">ἐννοσίγαι', αὐτὸς σὺ μετὰ φρεσὶ σῇσι νόησον </l>
            <l
               n="311"> Αἰνείαν ἤ κέν μιν ἐρύσσεαι ἦ κεν ἐάσῃς </l>
            <l
               n="312">Πηλεΐδῃ Ἀχιλῆϊ δαμήμεναι, ἐσθλὸν ἐόντα. </l>
            <l
               n="313">ἤτοι μὲν γὰρ νῶϊ πολέας ὠμόσσαμεν ὅρκους </l>
            <l
               n="314">πᾶσι μετ' ἀθανάτοισιν ἐγὼ καὶ Παλλὰς Ἀθήνη </l>
            <l
               n="315">μή ποτ' ἐπὶ Τρώεσσιν ἀλεξήσειν κακὸν ἦμαρ, </l>
            <l
               n="316">μηδ' ὁπότ' ἂν Τροίη μαλερῷ πυρὶ πᾶσα δάηται </l>
            <l
               n="317">καιομένη, καίωσι δ' ἀρήϊοι υἷες Ἀχαιῶν. </l>
            <l
               n="318"> Αὐτὰρ ἐπεὶ τό γ' ἄκουσε Ποσειδάων ἐνοσίχθων, </l>
            <l
               n="319">βῆ ῥ' ἴμεν ἄν τε μάχην καὶ ἀνὰ κλόνον ἐγχειάων, </l>
            <l
               n="320">ἷξε δ' ὅθ' Αἰνείας ἠδ' ὃ κλυτὸς ἦεν Ἀχιλλεύς. </l>
            <l
               n="321">αὐτίκα τῷ μὲν ἔπειτα κατ' ὀφθαλμῶν χέεν ἀχλὺν </l>
            <l
               n="322"> Πηλεΐδῃ Ἀχιλῆϊ: ὃ δὲ μελίην εὔχαλκον </l>
            <l
               n="323"> ἀσπίδος ἐξέρυσεν μεγαλήτορος Αἰνείαο: </l>
            <l
               n="324"> καὶ τὴν μὲν προπάροιθε ποδῶν Ἀχιλῆος ἔθηκεν, </l>
            <l
               n="325">Αἰνείαν δ' ἔσσευεν ἀπὸ χθονὸς ὑψός' ἀείρας. </l>
            <l
               n="326">πολλὰς δὲ στίχας ἡρώων, πολλὰς δὲ καὶ ἵππων </l>
            <l
               n="327">Αἰνείας ὑπερᾶλτο θεοῦ ἀπὸ χειρὸς ὀρούσας, </l>
            <l
               n="328">ἷξε δ' ἐπ' ἐσχατιὴν πολυάϊκος πολέμοιο, </l>
            <l
               n="329">ἔνθά τε Καύκωνες πόλεμον μέτα θωρήσσοντο. </l>
            <l
               n="330">τῷ δὲ μάλ' ἐγγύθεν ἦλθε Ποσειδάων ἐνοσίχθων, </l>
            <l
               n="331">καί μιν φωνήσας ἔπεα πτερόεντα προσηύδα: </l>
            <l
               n="332">Αἰνεία, τίς ς' ὧδε θεῶν ἀτέοντα κελεύει </l>
            <l
               n="333">ἀντία Πηλεΐωνος ὑπερθύμοιο μάχεσθαι, </l>
            <l
               n="334">ὃς σεῦ ἅμα κρείσσων καὶ φίλτερος ἀθανάτοισιν; </l>
            <l
               n="335">ἀλλ' ἀναχωρῆσαι ὅτε κεν συμβλήσεαι αὐτῷ, </l>
            <l
               n="336">μὴ καὶ ὑπὲρ μοῖραν δόμον Ἄϊδος εἰσαφίκηαι. </l>
            <l
               n="337">αὐτὰρ ἐπεί κ' Ἀχιλεὺς θάνατον καὶ πότμον ἐπίσπῃ, </l>
            <l
               n="338">θαρσήσας δὴ ἔπειτα μετὰ πρώτοισι μάχεσθαι: </l>
            <l
               n="339">οὐ μὲν γάρ τίς ς' ἄλλος Ἀχαιῶν ἐξεναρίξει. </l>
            <l
               n="340"> Ὣς εἰπὼν λίπεν αὐτόθ', ἐπεὶ διεπέφραδε πάντα. </l>
            <l
               n="341">αἶψα δ' ἔπειτ' Ἀχιλῆος ἀπ' ὀφθαλμῶν σκέδας' ἀχλὺν </l>
            <l
               n="342">θεσπεσίην: ὃ δ' ἔπειτα μέγ' ἔξιδεν ὀφθαλμοῖσιν, </l>
            <l
               n="343">ὀχθήσας δ' ἄρα εἶπε πρὸς ὃν μεγαλήτορα θυμόν: </l>
            <l
               n="344">ὢ πόποι ἦ μέγα θαῦμα τόδ' ὀφθαλμοῖσιν ὁρῶμαι: </l>
            <l
               n="345">ἔγχος μὲν τόδε κεῖται ἐπὶ χθονός, οὐδέ τι φῶτα </l>
            <l
               n="346"> λεύσσω, τῷ ἐφέηκα κατακτάμεναι μενεαίνων. </l>
            <l
               n="347">ἦ ῥα καὶ Αἰνείας φίλος ἀθανάτοισι θεοῖσιν </l>
            <l
               n="348">ἦεν: ἀτάρ μιν ἔφην μὰψ αὔτως εὐχετάασθαι. </l>
            <l
               n="349">ἐρρέτω: οὔ οἱ θυμὸς ἐμεῦ ἔτι πειρηθῆναι </l>
            <l
               n="350">ἔσσεται, ὃς καὶ νῦν φύγεν ἄσμενος ἐκ θανάτοιο. </l>
            <l
               n="351">ἀλλ' ἄγε δὴ Δαναοῖσι φιλοπτολέμοισι κελεύσας </l>
            <l
               n="352">τῶν ἄλλων Τρώων πειρήσομαι ἀντίος ἐλθών. </l>
            <l
               n="353"> Ἦ, καὶ ἐπὶ στίχας ἆλτο, κέλευε δὲ φωτὶ ἑκάστῳ: </l>
            <l
               n="354">μηκέτι νῦν Τρώων ἑκὰς ἕστατε δῖοι Ἀχαιοί, </l>
            <l
               n="355">ἀλλ' ἄγ' ἀνὴρ ἄντ' ἀνδρὸς ἴτω, μεμάτω δὲ μάχεσθαι. </l>
            <l
               n="356">ἀργαλέον δέ μοί ἐστι καὶ ἰφθίμῳ περ ἐόντι </l>
            <l
               n="357">τοσσούσδ' ἀνθρώπους ἐφέπειν καὶ πᾶσι μάχεσθαι: </l>
            <l
               n="358">οὐδέ κ' Ἄρης, ὅς περ θεὸς ἄμβροτος, οὐδέ κ' Ἀθήνη </l>
            <l
               n="359">τοσσῆσδ' ὑσμίνης ἐφέποι στόμα καὶ πονέοιτο: </l>
            <l
               n="360">ἀλλ' ὅσσον μὲν ἐγὼ δύναμαι χερσίν τε ποσίν τε </l>
            <l
               n="361">καὶ σθένει, οὔ μ' ἔτι φημὶ μεθησέμεν οὐδ' ἠβαιόν, </l>
            <l
               n="362"> ἀλλὰ μάλα στιχὸς εἶμι διαμπερές, οὐδέ τιν' οἴω </l>
            <l
               n="363">Τρώων χαιρήσειν, ὅς τις σχεδὸν ἔγχεος ἔλθῃ. </l>
            <l
               n="364"> Ὣς φάτ' ἐποτρύνων: Τρώεσσι δὲ φαίδιμος Ἕκτωρ </l>
            <l
               n="365">κέκλεθ' ὁμοκλήσας, φάτο δ' ἴμεναι ἄντ' Ἀχιλῆος: </l>
            <l
               n="366">Τρῶες ὑπέρθυμοι μὴ δείδιτε Πηλεΐωνα. </l>
            <l
               n="367">καί κεν ἐγὼ ἐπέεσσι καὶ ἀθανάτοισι μαχοίμην, </l>
            <l
               n="368">ἔγχεϊ δ' ἀργαλέον, ἐπεὶ ἦ πολὺ φέρτεροί εἰσιν. </l>
            <l
               n="369">οὐδ' Ἀχιλεὺς πάντεσσι τέλος μύθοις ἐπιθήσει, </l>
            <l
               n="370">ἀλλὰ τὸ μὲν τελέει, τὸ δὲ καὶ μεσσηγὺ κολούει. </l>
            <l
               n="371">τοῦ δ' ἐγὼ ἀντίος εἶμι καὶ εἰ πυρὶ χεῖρας ἔοικεν, </l>
            <l
               n="372"> εἰ πυρὶ χεῖρας ἔοικε, μένος δ' αἴθωνι σιδήρῳ. </l>
            <l
               n="373"> Ὣς φάτ' ἐποτρύνων, οἳ δ' ἀντίοι ἔγχε' ἄειραν </l>
            <l
               n="374">Τρῶες: τῶν δ' ἄμυδις μίχθη μένος, ὦρτο δ' ἀϋτή. </l>
            <l
               n="375"> καὶ τότ' ἄρ' Ἕκτορα εἶπε παραστὰς Φοῖβος Ἀπόλλων: </l>
            <l
               n="376">Ἕκτορ μηκέτι πάμπαν Ἀχιλλῆϊ προμάχιζε, </l>
            <l
               n="377">ἀλλὰ κατὰ πληθύν τε καὶ ἐκ φλοίσβοιο δέδεξο, </l>
            <l
               n="378"> μή πώς ς' ἠὲ βάλῃ ἠὲ σχεδὸν ἄορι τύψῃ. </l>
            <l
               n="379"> Ὣς ἔφαθ', Ἕκτωρ δ' αὖτις ἐδύσετο οὐλαμὸν ἀνδρῶν </l>
            <l
               n="380">ταρβήσας, ὅτ' ἄκουσε θεοῦ ὄπα φωνήσαντος. </l>
            <l
               n="381">ἐν δ' Ἀχιλεὺς Τρώεσσι θόρε φρεσὶν εἱμένος ἀλκὴν </l>
            <l
               n="382">σμερδαλέα ἰάχων, πρῶτον δ' ἕλεν Ἰφιτίωνα </l>
            <l
               n="383">ἐσθλὸν Ὀτρυντεΐδην πολέων ἡγήτορα λαῶν, </l>
            <l
               n="384">ὃν νύμφη τέκε νηῒς Ὀτρυντῆϊ πτολιπόρθῳ </l>
            <l
               n="385"> Τμώλῳ ὕπο νιφόεντι Ὕδης ἐν πίονι δήμῳ: </l>
            <l
               n="386">τὸν δ' ἰθὺς μεμαῶτα βάλ' ἔγχεϊ δῖος Ἀχιλλεὺς </l>
            <l
               n="387"> μέσσην κὰκ κεφαλήν: ἣ δ' ἄνδιχα πᾶσα κεάσθη, </l>
            <l
               n="388"> δούπησεν δὲ πεσών, ὃ δ' ἐπεύξατο δῖος Ἀχιλλεύς: </l>
            <l
               n="389"> κεῖσαι Ὀτρυντεΐδη πάντων ἐκπαγλότατ' ἀνδρῶν: </l>
            <l
               n="390">ἐνθάδε τοι θάνατος, γενεὴ δέ τοί ἐστ' ἐπὶ λίμνῃ </l>
            <l
               n="391">Γυγαίῃ, ὅθι τοι τέμενος πατρώϊόν ἐστιν </l>
            <l
               n="392">Ὕλλῳ ἐπ' ἰχθυόεντι καὶ Ἕρμῳ δινήεντι. </l>
            <l
               n="393"> Ὣς ἔφατ' εὐχόμενος, τὸν δὲ σκότος ὄσσε κάλυψε. </l>
            <l
               n="394">τὸν μὲν Ἀχαιῶν ἵπποι ἐπισσώτροις δατέοντο </l>
            <l
               n="395">πρώτῃ ἐν ὑσμίνῃ: ὃ δ' ἐπ' αὐτῷ Δημολέοντα </l>
            <l
               n="396">ἐσθλὸν ἀλεξητῆρα μάχης Ἀντήνορος υἱὸν </l>
            <l
               n="397">νύξε κατὰ κρόταφον, κυνέης διὰ χαλκοπαρῄου. </l>
            <l
               n="398">οὐδ' ἄρα χαλκείη κόρυς ἔσχεθεν, ἀλλὰ δι' αὐτῆς </l>
            <l
               n="399">αἰχμὴ ἱεμένη ῥῆξ' ὀστέον, ἐγκέφαλος δὲ </l>
            <l
               n="400">ἔνδον ἅπας πεπάλακτο: δάμασσε δέ μιν μεμαῶτα. </l>
            <l
               n="401">Ἱπποδάμαντα δ' ἔπειτα καθ' ἵππων ἀΐξαντα </l>
            <l
               n="402">πρόσθεν ἕθεν φεύγοντα μετάφρενον οὔτασε δουρί. </l>
            <l
               n="403">αὐτὰρ ὃ θυμὸν ἄϊσθε καὶ ἤρυγεν, ὡς ὅτε ταῦρος </l>
            <l
               n="404"> ἤρυγεν ἑλκόμενος Ἑλικώνιον ἀμφὶ ἄνακτα </l>
            <l
               n="405">κούρων ἑλκόντων: γάνυται δέ τε τοῖς ἐνοσίχθων: </l>
            <l
               n="406">ὣς ἄρα τόν γ' ἐρυγόντα λίπ' ὀστέα θυμὸς ἀγήνωρ: </l>
            <l
               n="407">αὐτὰρ ὃ βῆ σὺν δουρὶ μετ' ἀντίθεον Πολύδωρον </l>
            <l
               n="408">Πριαμίδην. τὸν δ' οὔ τι πατὴρ εἴασκε μάχεσθαι, </l>
            <l
               n="409">οὕνεκά οἱ μετὰ παισὶ νεώτατος ἔσκε γόνοιο, </l>
            <l
               n="410">καί οἱ φίλτατος ἔσκε, πόδεσσι δὲ πάντας ἐνίκα </l>
            <l
               n="411">δὴ τότε νηπιέῃσι ποδῶν ἀρετὴν ἀναφαίνων </l>
            <l
               n="412">θῦνε διὰ προμάχων, εἷος φίλον ὤλεσε θυμόν. </l>
            <l
               n="413">τὸν βάλε μέσσον ἄκοντι ποδάρκης δῖος Ἀχιλλεὺς </l>
            <l
               n="414">νῶτα παραΐσσοντος, ὅθι ζωστῆρος ὀχῆες </l>
            <l
               n="415"> χρύσειοι σύνεχον καὶ διπλόος ἤντετο θώρηξ: </l>
            <l
               n="416">ἀντικρὺ δὲ διέσχε παρ' ὀμφαλὸν ἔγχεος αἰχμή, </l>
            <l
               n="417">γνὺξ δ' ἔριπ' οἰμώξας, νεφέλη δέ μιν ἀμφεκάλυψε </l>
            <l
               n="418">κυανέη, προτὶ οἷ δ' ἔλαβ' ἔντερα χερσὶ λιασθείς. </l>
            <l
               n="419"> Ἕκτωρ δ' ὡς ἐνόησε κασίγνητον Πολύδωρον </l>
            <l
               n="420">ἔντερα χερσὶν ἔχοντα λιαζόμενον ποτὶ γαίη </l>
            <l
               n="421">κάρ ῥά οἱ ὀφθαλμῶν κέχυτ' ἀχλύς: οὐδ' ἄρ' ἔτ' ἔτλη </l>
            <l
               n="422">δηρὸν ἑκὰς στρωφᾶσθ', ἀλλ' ἀντίος ἦλθ' Ἀχιλῆϊ </l>
            <l
               n="423">ὀξὺ δόρυ κραδάων φλογὶ εἴκελος: αὐτὰρ Ἀχιλλεὺς </l>
            <l
               n="424">ὡς εἶδ', ὣς ἀνεπᾶλτο, καὶ εὐχόμενος ἔπος ηὔδα: </l>
            <l
               n="425">ἐγγὺς ἀνὴρ ὃς ἐμόν γε μάλιστ' ἐσεμάσσατο θυμόν, </l>
            <l
               n="426">ὅς μοι ἑταῖρον ἔπεφνε τετιμένον: οὐδ' ἂν ἔτι δὴν </l>
            <l
               n="427">ἀλλήλους πτώσσοιμεν ἀνὰ πτολέμοιο γεφύρας. </l>
            <l
               n="428"> Ἦ, καὶ ὑπόδρα ἰδὼν προσεφώνεεν Ἕκτορα δῖον: </l>
            <l
               n="429">ἆσσον ἴθ' ὥς κεν θᾶσσον ὀλέθρου πείραθ' ἵκηαι. </l>
            <l
               n="430"> Τὸν δ' οὐ ταρβήσας προσέφη κορυθαίολος Ἕκτωρ: </l>
            <l
               n="431">Πηλεΐδη μὴ δὴ ἐπέεσσί με νηπύτιον ὣς </l>
            <l
               n="432">ἔλπεο δειδίξεσθαι, ἐπεὶ σάφα οἶδα καὶ αὐτὸς </l>
            <l
               n="433">ἠμὲν κερτομίας ἠδ' αἴσυλα μυθήσασθαι. </l>
            <l
               n="434">οἶδα δ' ὅτι σὺ μὲν ἐσθλός, ἐγὼ δὲ σέθεν πολὺ χείρων. </l>
            <l
               n="435">ἀλλ' ἤτοι μὲν ταῦτα θεῶν ἐν γούνασι κεῖται, </l>
            <l
               n="436">αἴ κέ σε χειρότερός περ ἐὼν ἀπὸ θυμὸν ἕλωμαι </l>
            <l
               n="437">δουρὶ βαλών, ἐπεὶ ἦ καὶ ἐμὸν βέλος ὀξὺ πάροιθεν. </l>
            <l
               n="438"> Ἦ ῥα, καὶ ἀμπεπαλὼν προΐει δόρυ, καὶ τό γ' Ἀθήνη </l>
            <l
               n="439">πνοιῇ Ἀχιλλῆος πάλιν ἔτραπε κυδαλίμοιο </l>
            <l
               n="440"> ἦκα μάλα ψύξασα: τὸ δ' ἂψ ἵκεθ' Ἕκτορα δῖον, </l>
            <l
               n="441">αὐτοῦ δὲ προπάροιθε ποδῶν πέσεν. αὐτὰρ Ἀχιλλεὺς </l>
            <l
               n="442">ἐμμεμαὼς ἐπόρουσε κατακτάμεναι μενεαίνων, </l>
            <l
               n="443">σμερδαλέα ἰάχων: τὸν δ' ἐξήρπαξεν Ἀπόλλων </l>
            <l
               n="444">ῥεῖα μάλ' ὥς τε θεός, ἐκάλυψε δ' ἄρ' ἠέρι πολλῇ. </l>
            <l
               n="445">τρὶς μὲν ἔπειτ' ἐπόρουσε ποδάρκης δῖος Ἀχιλλεὺς </l>
            <l
               n="446">ἔγχεϊ χαλκείῳ, τρὶς δ' ἠέρα τύψε βαθεῖαν. </l>
            <l
               n="447">ἀλλ' ὅτε δὴ τὸ τέταρτον ἐπέσσυτο δαίμονι ἶσος, </l>
            <l
               n="448">δεινὰ δ' ὁμοκλήσας ἔπεα πτερόεντα προσηύδα: </l>
            <l
               n="449">ἐξ αὖ νῦν ἔφυγες θάνατον κύον: ἦ τέ τοι ἄγχι </l>
            <l
               n="450">ἦλθε κακόν: νῦν αὖτέ ς' ἐρύσατο Φοῖβος Ἀπόλλων, </l>
            <l
               n="451"> ᾧ μέλλεις εὔχεσθαι ἰὼν ἐς δοῦπον ἀκόντων. </l>
            <l
               n="452">ἦ θήν ς' ἐξανύω γε καὶ ὕστερον ἀντιβολήσας, </l>
            <l
               n="453">εἴ πού τις καὶ ἔμοιγε θεῶν ἐπιτάρροθός ἐστι. </l>
            <l
               n="454"> νῦν αὖ τοὺς ἄλλους ἐπιείσομαι, ὅν κε κιχείω. </l>
            <l
               n="455"> Ὣς εἰπὼν Δρύοπ' οὖτα κατ' αὐχένα μέσσον ἄκοντι: </l>
            <l
               n="456">ἤριπε δὲ προπάροιθε ποδῶν: ὃ δὲ τὸν μὲν ἔασε, </l>
            <l
               n="457">Δημοῦχον δὲ Φιλητορίδην ἠΰν τε μέγαν τε </l>
            <l
               n="458">κὰγ γόνυ δουρὶ βαλὼν ἠρύκακε. τὸν μὲν ἔπειτα </l>
            <l
               n="459">οὐτάζων ξίφεϊ μεγάλῳ ἐξαίνυτο θυμόν: </l>
            <l
               n="460">αὐτὰρ ὃ Λαόγονον καὶ Δάρδανον υἷε Βίαντος </l>
            <l
               n="461">ἄμφω ἐφορμηθεὶς ἐξ ἵππων ὦσε χαμᾶζε, </l>
            <l
               n="462"> τὸν μὲν δουρὶ βαλών, τὸν δὲ σχεδὸν ἄορι τύψας. </l>
            <l
               n="463">Τρῶα δ' Ἀλαστορίδην, ὃ μὲν ἀντίος ἤλυθε γούνων, </l>
            <l
               n="464"> εἴ πώς εὑ πεφίδοιτο λαβὼν καὶ ζωὸν ἀφείη </l>
            <l
               n="465">μηδὲ κατακτείνειεν ὁμηλικίην ἐλεήσας, </l>
            <l
               n="466">νήπιος, οὐδὲ τὸ ᾔδη ὃ οὐ πείσεσθαι ἔμελλεν: </l>
            <l
               n="467"> οὐ γάρ τι γλυκύθυμος ἀνὴρ ἦν οὐδ' ἀγανόφρων, </l>
            <l
               n="468">ἀλλὰ μάλ' ἐμμεμαώς: ὃ μὲν ἥπτετο χείρεσι γούνων </l>
            <l
               n="469">ἱέμενος λίσσεσθ', ὃ δὲ φασγάνῳ οὖτα καθ' ἧπαρ: </l>
            <l
               n="470">ἐκ δέ οἱ ἧπαρ ὄλισθεν, ἀτὰρ μέλαν αἷμα κατ' αὐτοῦ </l>
            <l
               n="471">κόλπον ἐνέπλησεν: τὸν δὲ σκότος ὄσσε κάλυψε </l>
            <l
               n="472">θυμοῦ δευόμενον: ὃ δὲ Μούλιον οὖτα παραστὰς </l>
            <l
               n="473">δουρὶ κατ' οὖς: εἶθαρ δὲ δι' οὔατος ἦλθ' ἑτέροιο </l>
            <l
               n="474">αἰχμὴ χαλκείη: ὃ δ' Ἀγήνορος υἱὸν Ἔχεκλον </l>
            <l
               n="475">μέσσην κὰκ κεφαλὴν ξίφει ἤλασε κωπήεντι, </l>
            <l
               n="476">πᾶν δ' ὑπεθερμάνθη ξίφος αἵματι: τὸν δὲ κατ' ὄσσε </l>
            <l
               n="477">ἔλλαβε πορφύρεος θάνατος καὶ μοῖρα κραταιή. </l>
            <l
               n="478"> Δευκαλίωνα δ' ἔπειθ', ἵνα τε ξυνέχουσι τένοντες </l>
            <l
               n="479">ἀγκῶνος, τῇ τόν γε φίλης διὰ χειρὸς ἔπειρεν </l>
            <l
               n="480">αἰχμῇ χαλκείῃ: ὃ δέ μιν μένε χεῖρα βαρυνθεὶς </l>
            <l
               n="481">πρόσθ' ὁρόων θάνατον: ὃ δὲ φασγάνῳ αὐχένα θείνας </l>
            <l
               n="482">τῆλ' αὐτῇ πήληκι κάρη βάλε: μυελὸς αὖτε </l>
            <l
               n="483">σφονδυλίων ἔκπαλθ', ὃ δ' ἐπὶ χθονὶ κεῖτο τανυσθείς. </l>
            <l
               n="484"> αὐτὰρ ὃ βῆ ῥ' ἰέναι μετ' ἀμύμονα Πείρεω υἱὸν </l>
            <l
               n="485">Ῥίγμον, ὃς ἐκ Θρῄκης ἐριβώλακος εἰληλούθει: </l>
            <l
               n="486">τὸν βάλε μέσσον ἄκοντι, πάγη δ' ἐν νηδύϊ χαλκός, </l>
            <l
               n="487">ἤριπε δ' ἐξ ὀχέων: ὃ δ' Ἀρηΐθοον θεράποντα </l>
            <l
               n="488">ἂψ ἵππους στρέψαντα μετάφρενον ὀξέϊ δουρὶ </l>
            <l
               n="489">νύξ', ἀπὸ δ' ἅρματος ὦσε: κυκήθησαν δέ οἱ ἵπποι. </l>
            <l
               n="490"> Ὡς δ' ἀναμαιμάει βαθέ' ἄγκεα θεσπιδαὲς πῦρ </l>
            <l
               n="491">οὔρεος ἀζαλέοιο, βαθεῖα δὲ καίεται ὕλη, </l>
            <l
               n="492">πάντῃ τε κλονέων ἄνεμος φλόγα εἰλυφάζει, </l>
            <l
               n="493">ὣς ὅ γε πάντῃ θῦνε σὺν ἔγχεϊ δαίμονι ἶσος </l>
            <l
               n="494">κτεινομένους ἐφέπων: ῥέε δ' αἵματι γαῖα μέλαινα. </l>
            <l
               n="495">ὡς δ' ὅτε τις ζεύξῃ βόας ἄρσενας εὐρυμετώπους </l>
            <l
               n="496">τριβέμεναι κρῖ λευκὸν ἐϋκτιμένῃ ἐν ἀλωῇ, </l>
            <l
               n="497">ῥίμφά τε λέπτ' ἐγένοντο βοῶν ὑπὸ πόσς' ἐριμύκων, </l>
            <l
               n="498">ὣς ὑπ' Ἀχιλλῆος μεγαθύμου μώνυχες ἵπποι </l>
            <l
               n="499">στεῖβον ὁμοῦ νέκυάς τε καὶ ἀσπίδας: αἵματι δ' ἄξων </l>
            <l
               n="500">νέρθεν ἅπας πεπάλακτο καὶ ἄντυγες αἳ περὶ δίφρον, </l>
            <l
               n="501">ἃς ἄρ' ἀφ' ἱππείων ὁπλέων ῥαθάμιγγες ἔβαλλον </l>
            <l
               n="502">αἵ τ' ἀπ' ἐπισσώτρων: ὃ δὲ ἵετο κῦδος ἀρέσθαι </l>
            <l
               n="503">Πηλεΐδης, λύθρῳ δὲ παλάσσετο χεῖρας ἀάπτους. </l>
         </div>
      
    </body>
  </text>
</TEI>
